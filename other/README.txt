Задачи по САА
1.Да се състави алгоритъм проверяващ дали даден двумерен масив е магически квадрат. Магически квадрат е двумерен масив, на който сумите на елементите от всички редове, стълбове и двата диагонала са еднакви.
2.Да се състави алгоритъм, който намира броя на седловите точки на даден двумерен масив. Седлова точка на двумерен масив е такъв елемент, който едновременно е минимален за стълба и максимален за реда, в който се намира или обратно. Освен това за да бъде точката седлова, то в съответния ред или стълб не трябва да има друг елемент със същата стойност.
3.Даден е квадратен масив с n реда. Да се намери сумата на елементите разположени по периметъра на вписаните квадрати, всичките имащи връх с координати: индекс на ред - първия ред и индекс на стълб, съответно стълбовете с номера от втори до предпоследен. Да се провери дали така получената редица от числа, започвайки в последователност от най-лявата сума е монотонна.
4.Да се напише програма, която проверява дали между елементите на редицата а0, а1, а2,..., аn са изпълнени релациите: а0 < a1 > a2 < a3...
5.Да се напише програма, която пренарежда нулевите по стойност елементи в края на едномерен масив, без използването на друг масив.
6.Даден е едномерен масив с n елемента. Да се напише програма, която намира броя на намаляващите редици от елементи в масива, тяхната дължина и най-дългата от тях.
7.Даден е двумерен масив А с n2 елемента. Да се напише програма, която проверява дали разположените по спирала елементи, започвайки от елемента А00 и продължавайки в посока на часовниковата стрелка са членове на трионообразна редица (изпъкнала или вдлъбната). Трионобразна редица е редица от елементи, първата част на която е монотоннно растяща, а втората е монотонно намаляваща (изпъкнала) или обратно (вдлъбната).
8.Да се състави рекурсивна функция, която извежда в обратна последователност стойностите на отделните елементи от даден едномерен масив.
9.Дадено е естествено число в интервала [10...10000]. Да се състави рекурсивна функция, чрез която се извежда сумата на цифрите му.
10.Дадена е рекурентна числова редица. Да се състави рекурсивна функция, извеждаща n-тия член на редицата. n е естествено число от интервала [0...20].
11.A и B са естествени числа от интервала [1…10001]. Да се състави рекурсивна функция, чрез която се извежда сумата на цифрите на всички числа от числовия интервал [A...B].
12.Да се проектира структура от данни дек - статична и динамична реализация. Да се реализират основните операции за работа с дек.
13.Да се проектира структура от данни цикличен списък (динамична реализация), който при нужда удвоява размера си. Да се реализират основните операции за работа с цикличен списък. 14.Да се проектира структура от данни двусвързан линеен списък (динамична реализация). Да се реализират основните операции за работа с двусвързан линеен списък.
15.Да се напише програма, която намира дълбочината на дадено двоично дърво.
16.Да се напише програма, която извежда всички положителни, а след това и всички отрицателни стойности от върховете на дадено двоично дърво.
17.Да се напише програма, която проверява дали в дадено двоично дърво има поне два върха с еднакви стойности.
18.Да се напише програма, която намира сумата на четните и нечетните стойности от върховете на дадено двоично дърво.
19.Да се напише програма, която разменя местата на редовете, съдържащи най-големия и най-малкия елемент в масив с n реда и m стълба.
20.Даден е едномерен масив с n елемента. Да се намери елемента, при който сумата на 4-те елемента вляво и вдясно от него е най-голяма. 21.Даден е двумерен масив с n реда и n стълба. Да се намери броя на диагоналите с нулеви елементи, успоредни на главния диагонал. 22.Даден е двумерен масив с n реда и n стълба. Да се намери броя на диагоналите с нулеви елементи, успоредни на вторичния диагонал. 23.Двойно монотонен масив е такъв двумерен масив, за елементите на който са изпълнени следните свойства: всеки елемент е по-малък от елемента, който е под него в стълба и е по-малък от елемента, който е след него в реда. Да се напише програма, която проверява дали даден двумерен масив е двойно монотонен.
24.Даден е двумерен масив с n реда и m стълба. Да се намери броя на простите числа, разположени по неговия периметър. 25.Да се напише програма, която проверява дали даден двусвързан линеен списък е цикличен. 26.Даден е двумерен масив с n реда и m стълба. Да се генерира едномерен масив, елементите на който са подредените по големина най-големи общи делители на всички двойки елементи на двумерния масив. 27.Монотонно растящ двумерен масив е такъв двумерен масив, при който всеки ред, стълб и диагонал успоредни на главния е монотонно растяща редица. Да се напише програма, която проверява дали даден двумерен масив е монотонно растящ.